# **Lakomec - Moliére**

## **Analýza uměleckého textu**   

###  Zasazení výňatku do kontextu díla
- Členěno do 5 aktů.
#### **Děj**

Hlavní postavou je lakomec Harpagon, jenž omezuje své děti a intrikuje s jejich životy a je tak lakomý, že jeho syn Kleantes si musí peníze půjčovat. Kleantes se zamiloval do chudé dívky Mariany a chce otce požádat o svolení ke sňatku. Otec ho překvapí tím, že prohlásí, že si Marianu vezme sám. Svého syna chce oženit za bohatou vdovu a dceru Elišku provdat za stárnoucího boháče Anselma, který se ukáže být Valérovým a Marianiným otcem. Harpagonova dcera Eliška má ale ráda správce Valéra, jenž je ve skutečnosti potomkem hraběte Tomáše d´Alburciho z Neapole, který ztroskotal na moři se svou rodinou. Odpoledne najde Kleantův sluha Čipera poklad, jejž zakopal Harpagon na zahradě a uzme ho, aby tak pomohl Kleantovi, což způsobí Harpagonovo šílenství, zběsile pátrá a podezřívá každého ve svém okolí. Po odhalení lsti se výměnou za peníze vzdává Mariany. Přitom se také dozví, že Valér se zasnoubil s jeho dcerou a chce ho oběsit. Ten však prozradí svůj původ a Mariana zjistí, že je jeho sestra. Kleantes navrhne, že vrátí peníze pod podmínkou, když dostane nazpět Marianu. Harpagon obětuje vše, jen aby získal zpět své peníze, protože jejich ztráta pro něj znamená konec života a poté, co pozná původ Mariany a Valéra, nenamítá nic proti svatbám svých dětí, ale až poté, co se dozvídá o jejich majetném rodinném zázemí a zvláště ho přesvědčí fakt, že ho vdavky nebudou stát jedinou minci a nemusí své dceři dávat žádné věno - Valér se tedy žení s Eliškou a Kleantes s Marianou.

#### **Téma a Motiv**
##### **Téma**
- Vliv peněz na lidské vztahy.
##### **Motiv**
- Lakota; pokrytectví; záliba v penězích; lidská chamtivost.

#### **Časoprostor**
- Paříž; 17. století. Celý příběh během jednoho dne, v Harpagonově domě.

#### **Kompoziční výstavba**
- Chronologický postup. Odehrává se v jeden čas, na jednom místě a má jeden děj. Členěno do 5 aktů. Složitější komediální zápletka.
#### **Literární druh a žánr**
- Drama,  Komedie, psána prózou.

#### **Vypravěč / lyrický subjekt**
- Dialog - střídání více ich-forem.

#### **Postava**
 - Každá postava má pevně daný charakter; co postava to jedna vlastnost.

#####  **Harpagon**
- Moliére na něm ukazuje obraz lichváře, který je pro své peníze ochoten obětovat cokoliv. Citovými vztahy počínaje a vlastní rodinou konče. Ztráta peněz pro něj znamená naprostou tragédii, nenávist ke všemu živému, nechuť k životu a ztracený smysl života.

##### **Kleantes**
- Harpagonův syn. Zamiloval se do Mariany, i přestože je velice chudá. Šílená láska k penězům jeho otce se mu příčí. Opakem chamtivosti svého otce.

##### **Mariana**
- Chudá dívka, která se stará o svou nemocnou matku. Zamilovala se do Kleanta. Ne pro jeho peníze, ale proto, že je takový, jaký je.

##### **Eliška**
- Harpagonova dcera; zamilovaná do Valéra.
##### **Valér**
- Harpagonův sluha, zamilovaný do Elišky.

#### **Vyprávěcí způsoby**
- Často se objevuje přímá řeč.
#### **Typy promluv**

Monology i dialogy.
#### **Jazykové prostředky**
•   Hovorový až nespisovný jazyk, přirovnání, archaismy, metafora a epiteton.
#### **Tropy a figury**
•   Personifikace, Symboly, Epiteton, Anafora

##### **Kontext autorovy tvorby**
- Nejproslulejší Moliérova hra, inspirována Komedií o hrci - Plautus.
- Kritika soudobé společnosti. Dílo bylo mnohokrát zfilmováno, např. francouzská verze s Louis de Funes. Ve své době (17. stol) se však hra neuchytila, přispělo k tomu to, že byla psaná prózou a také svými pokrokovými myšlenkami, kterými daleko předběhla svou dobu.

# **Ukázka**
**3.scéna strana 65**

_Harpagon: …Nestůj tady jako trvdý y a nečíhej, co se kde semele, aby ti z toho něco káplo. Já nechci mít pořád v patách špicla, křiváka s krysím očima, co všude čmuchá a strká nos do všeho, co dělám, slídí, kde by co ukrad, a nejradši by sežral všecko, co mám._

_Štika: Jak hrome chcete, aby vás někdo okrad? Vás a okrást, to mě podržte, když všecko zamykáte na deset západů a ve dne v noci se od toho nehnete?_

_Harpagon: Zamykat si budu, co chci, a hlídat si to, kdy a jak bude potřeba. (Stranou )Není to jeden z těch čmuchalů, co špiclujou po domácnostech? Snad proboha neví, kde ty prachy mám. (Nahlas) Snad nejsem jeden z těch, co mě rozhlašujou, že doma schovávám bůhvíjaký prachy?_

_Štika: Vy doma schováváte bůhvíjaký prachy?_

_Hapragon: To sem neřek, ty darebáku! (Stranou) Do prkýnka!…_